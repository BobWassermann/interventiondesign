---
layout: post
title:  Intro
date:   2015-09-28 15:00:00
categories: Research
---

<div class="part">

We willen zo graag globaliseren. Werk kent geen grenzen meer, thuis kent geen huis meer. Onze behoeftes gaan veranderen—mobiliteit wordt steeds vaker verkozen boven vastigheid. Wellicht schud je nu wel met je hoofd en houd je toch nog vol dat vastigheid een grote rol voor je speelt.

Op de achtergrond loopt je favoriete Spotify playlist over een setje Sonos bluetooth speakers—je weet wel, die speakertjes zonder kabels die je zo in je koffer kunt mikken en meenemen op vakantie. Flexibel.

Je Dropbox is net klaar met synchroniseren. En net op tijd. Je Uber staat namelijk al klaar om je naar het vliegveld te brengen. Even een weekendje er tussenuit, genieten. Met je laptop. Eenmaal op je vakantiebestemming aangekomen vraag je aan je Airbnb host het Wi-Fi wachtwoord.

</div>

> **The Internet is becoming the town square for the global village of tomorrow**
> *Bill Gates*
> ![Bill Gates](img/bill-gates.jpg)


Het internet verbind ons met elkaar. Het stelt ons in staat samen te werken en informatie uit te wisselen. Het legt sinds kort echter meer nadruk op **samen**. We huren nu elkaars appartement, laten ons rijden in elkaars auto en delen elkaars bestanden. Het kan echter ook voorkomen dat je “disconnected” raakt, met alle gevolgen van dien.

Tijdens mijn laatste vakantie was ik ook een tijdje “disconnected”. Ik zou die week nog enkele emails ontvangen die directe feedback vereiste. Dit gaf mij een kriebelig gevoel. Het ontbreken van internet sluit je haast buiten van de samenleving.  Communicatie is enkel mogelijk met de personen in je zichtveld. **Is er een manier om deel te zijn van de groepen mensen waarin ik leef (tribe) terwijl ik geen internetverbinding heb?**


![Disconnected](img/disconnected.svg)

<div class="part">

Wanneer zowel Wi-Fi als mobiele data niet meer beschikbaar zijn verliezen wij haast alle capaciteit om te produceren. Dropbox synchroniseert niet meer, je emails zijn niet meer op te halen en je Trello-lijstjes verversen niet meer.

Internet is zo’n ontzettend grote rol gaan spelen in ons leven dat we haast niet zonder kunnen. Vaak zitten we in het buitenland vaak zonder of betalen extreem hoge tarieven om online te kunnen blijven.

</div>

# 1. Het nieuwe internet
Het internet is door de jaren heen veranderd, vooral onze bijdrage er in. Om een duidelijker beeld te scheppen over *waarom* internet nou zo belangrijk voor ons is, is onderstaande een korte reis door de historie van het internet opgesomd.

De volgende drie termen, die je wellicht kent wanneer je ooit pech aan je computer hebt gehad zijn essentieel—het heeft echter een veel diepere sociale impact dan zijn techinische tegenhanger.

1. **Lezen**: Informatie is beschikbaar en kan geconsumeerd worden.
2. **Schrijven**: Gebruikers van het internet kunnen zelf ook informatie delen, dit maakt de beschikbaar informatie tevens groter.
3. **Uitvoeren**: Het web begint meer en meer een structuur te krijgen als de voorheen bekende desktop-applicaties. De gebruiker kan nu taken uitvoeren op het web.

## Web 1.0, lezen
![Web 1.0](img/web_1.svg)

<div class="part" markdown="1">

In 1989 creëerde Tim Burners-Lee het world wide web, dat wat wij nu kennen als het internet. Het web was destijds nog tamelijk abstract en diende voornamelijk als informatief platform. De droom achter het platform was dat mensen content met elkaar konden delen. In deze tijd draaide het echter nog voornamelijk om informatie adsorberen in plaats van te delen. [EVOLUTION OF THE WORLD WIDE WEB: FROM WEB 1.0 TO WEB 4.0, Sareh Aghaei, Mohammad Ali Nematbakhsh and Hadi Khosravi Farsani, 2012](http://airccse.org/journal/ijwest/papers/3112ijwest01)

</div>

> **The original idea of the web was that it should be a collaborative space where you can communicate through sharing information**
> *Tim Berners-Lee*
> ![Tim Berners-Lee](img/tim-bernerslee.jpg)

## Web 2.0, schrijven
![Web 2.0](img/web_2.svg)

<div class="part" markdown="1">

De tweede iteratie van het web. Het is nu mogelijk om tegen het web terug te communiceren. Dit is een hele belangrijke ontwikkeling in onze behoefte naar internet. We kunnen nu namelijk onze eigen content delen op het web en die van andere mensen consumeren. Web 2.0 zit nauw samen met sociale media [EVOLUTION OF THE WORLD WIDE WEB: FROM WEB 1.0 TO WEB 4.0, Sareh Aghaei, Mohammad Ali Nematbakhsh and Hadi Khosravi Farsani, 2012](http://airccse.org/journal/ijwest/papers/3112ijwest01), [Key differences between Web 1.0 and Web 2.0, Graham Cormode, Balachander Krishnamurthy, 2008](http://www.ojphi.org/ojs/index.php/fm/article/view/2125).

</div>

Onderstaande is een tabel te zien met vergelijkingen tussen web- 1.0 en 2.0. De tabel is een afgeslankte versie van de tabel die hier te vinden is[EVOLUTION OF THE WORLD WIDE WEB: FROM WEB 1.0 TO WEB 4.0, Sareh Aghaei, Mohammad Ali Nematbakhsh and Hadi Khosravi Farsani, 2012](http://airccse.org/journal/ijwest/papers/3112ijwest01).


| Web 1.0                 | Web 2.0                 |
|-------------------------|-------------------------|
| Reading                 | Reading/Writing         |
| Companies               | Communities             |
| Owning                  | Sharing                 |
| Netscape                | Google                  |
| Screen scraping         | APIs                    |
| Dialup                  | Broadband               |
| Services sold over web  | Web services            |

## Web 3.0, uitvoeren
![Web 3.0](img/web_3.svg)

<div class="part" markdown="1">

De derde iteratie van het web—web 3.0 geeft de gebruiker de macht. Websites krijgen vaker de naam *webapplicaties* en zijn in staat verschillende opdrachten van de gebruiker uit te voeren. De term, *web 3.0*, werd in 2006 voor het eerst gebruikt  door John Markoff (New York Times). Aldus Markhoff gaat het web 3.0 voornamlijk om **discovery**, **automation** en **integration**[EVOLUTION OF THE WORLD WIDE WEB: FROM WEB 1.0 TO WEB 4.0, Sareh Aghaei, Mohammad Ali Nematbakhsh and Hadi Khosravi Farsani, 2012](http://airccse.org/journal/ijwest/papers/3112ijwest01).

De rol van de gebruiker veranderd hierdoor. In plaats van te zoeken naar informatie vraagt hij deze nu op. Denk aan Google Now en Siri, zij beantwoorden jouw vragen direct, zonder jou hier naar te laten zoeken. Of een heel ander voorbeeld, Google Drive, hier kun je samen aan bestanden werken—zonder dat je door hebt dat je in een bepaalde omgeving zit te werken, er is namelijk geen desktop applicatie voor vereist. We gaan hierdoor steeds meer richting een service-omgeving. Websites dienen meer als service en kunnen in andere website geïmplementeerd worden. Neem een voorbeeld aan webapplicaties als *Soundcloud*, *WeTransfer* en *Dropbox*, al deze websites zullen waarschijnlijk veel minder bezoeken krijgen dan dat zij actieve gebruikers hebben. Zij weten zich echter zo goed als dienst te defineren en overal in te integreren dat zij volledig deel maken van web 3.0[THE END OF APPS AS WE KNOW THEM, Paul Adams](https://blog.intercom.io/the-end-of-apps-as-we-know-them/).

</div>

# 2. Het nieuwe werken

<div class="part" markdown="1">
	
Om 7 uur gaat je wekker. Half slapend stap je onder de douche, je wordt gewekt door het eerste koude straaltje dat je fysiek wakker schrikt en mentaal een heel onaangenaam gevoel geeft. Eenmaal gedoucht zet je een flinke bak koffie die je samen met wat boterhammen naar binnen werkt. Die bak koffie is overigens wel heel essentieel, dit zorgt er namelijk voor dat je iets van bewustzijn toont. Om half 9 begin je met werken. Dat doe je tot 1 uur, dan ga je lekker boterhammetjes eten. Vervolgens werk je weer verder tot 5 en ga je naar huis. Netflix (en chill?), slapen en repeat.

Voor vele van ons zal (of is dit al) binnenkort passé zijn. We verliezen namelijk door het internet onze tijd-en plaatsgebondenheid. De wereld is één groot dorpje geworden. Marshall McLuhan beschrijft dit in *The Gutenberg Galaxy (1962)* als *Global Village*.

</div>

> **There are no passengers on spaceship earth. We are all crew**
> *Marshall McLuhan*
> ![Marshall McLuhan](img/marshall-mcluhan.jpg)

Door niet tijd-en plaatsgebonden te zijn hoeft je werkplek niet per se je woonplek te zijn (Remote office work: changing work patterns in space and time, Margrethe H. Olson, 1983). Sterker nog, je hoeft niet eens ergens te wonen. We creëren een nieuw nomaden-bestaan.

Het idee van van niet meer gebonden zijn aan een plek en overal ter wereld je werk kunnen doen, sprak ons enorm aan. Om een beter idee te krijgen van hoe dit precies functioneerde hebben we een Skype-gesprek gevoerd met [Milan vd Bovenkamp](https://twitter.com/milann). We komen via [Theo Ploeg](https://twitter.com/theoploeg) bij Milan terecht. Theo heeft Milan namelijk laten afstuderen aan CMD Amsterdam.

Milan is kort nadat hij afgestudeerd is op CMD aan de Hogeschool van Amsterdam steeds meer gaan reizen. Wat begon met bij iemand in het buitenland op de katten letten groeide uit tot een half jaar lang reizen terwijl hij dit combineert met zijn werk. Veel meer wisten we niet, dus we stelden een aantal vragen op voor ons gesprek met Milan. Denk hierbij aan vragen als "hoe ken je de mensen waar bij je op de katten gaat opppassen?" of "hoe financier je het eigenlijk allemaal?".

Alle vragen en antwoorden zijn natuurlijk terug te lezen in het [transcript](https://www.dropbox.com/s/ygliphbq6rlbnrk/interview_milan.pdf?dl=0), maar op een aantal belangrijke vragen, maar vooral antwoorden wil ik nog even verder inhaken.

Wij stelde de vraag:

> ... hoe ken jij al die mensen in het buitenland dan?

Waarop Milan antwoordde:

> Ik ben actief bezig geweest in de startup-wereld en heb een heleboel mensen geholpen. Nu zit ik in een fase waar ik vaker een wederdienst krijg in de vorm van een slaapplek van die mensen. Ik ben van mening dat het ‘voor elkaar iets doen’ gedeelte veel vaker gedaan moet worden.

Dit was een super interessant stuk voor ons. Wij gingen er eigenlijk al van uit dat mensen zoals Milan, ook wel digitale nomanden genoemd, vaak langs elkaar af reisde. Milan bewees echter het tegendeel. In het geval van Milan bestaat hij als digitale nomaad vooral omdat hij juist connecties legt en aan dienst-wederdienst doet. Uiteindelijk (ik schrijf dit stuk nadat het product gemaakt is) heeft deze informatie ervoor gezorgd dat wij het 'connectie' stuk uit onze app verwijderd hebben. Waar onze focus eerst lag op mensen met elkaar laten verbinden is onze focus uiteindelijk afgeweken naar het maken van een alternatieve reisgids, collaboratief, gemaakt door mensen die jij net niet kent.


# 3. De nieuwe nomaden

<div class="part" markdown="1">

Met de opkomst van “het nieuwe werken” hebben we de mogelijkheid gekregen een nomaden-bestaan te leven. We kunnen overal ter wereld ons werk verrichten en van plek tot plek reizen om nieuwe (zakelijke) uitdagingen aan te gaan.

De term *digital nomad* komt vaak voor in media. De term betekend dat je door middel van techonologie de mogelijkheid hebt vanaf iedere plek te kunnen werken/communiceren. Leuke term, maar naar mijn mening past *nieuwe nomaden* beter bij wat wij willen zijn. Misschien is de oplossing wel helemaal niet digitaal.

Het enige wat mist is je tribe. In een [Playboy interview van 1969](http://web.cs.ucdavis.edu/~rogaway/classes/188/spring07/mcluhan.pdf) omschrijft Marshall McLuhan dit. Een tribe is een groep mensen waar jij deel van uitmaakt, ze delen de zelfde interesses en soms ook de zelfde professie. Deze mensen kunnen over de hele wereld leven (global village). Het enige probleem nu is dat je deze mensen nog niet kent. Hier willen wij verandering in brengen.

Wij willen een platform opzetten waarin mensen hun ruimte beschikbaar kunnen stellen voor andere mensen om daar te komen werken (terwijl zij dat ook doen). Wi-Fi is het magische woord hier. Het excuus is namelijk dat je samen in één ruimte gaat werken om van het Wi-Fi-netwerk gebruik te mogen maken. Uiteindelijk is dit slechts een opstapje naar nieuwe sociale contacten leggen.


</div>

> **We all live on one planet, there is no reason to feel alienated. We’re all connected by our humanity, our stories. If our designs don’t carry that humanity, then we may as well design for machines**
> *Meng To*
> ![Meng To](img/meng-to.jpg)

# 4. De nieuwe koffie

<div class="part" markdown="1">

Toen we begonnen met dit project waren we er van overtuigd dat een mobiele hotspot de ideale oplossing was. Onze (Jelle en ik, Bob) naïviteit zat echter in de weg en we miste het grotere plaatje.

Een mobiele hotspot zou mooi zijn. Het zou echter geen interventie zijn. Nee, ons verder uitgewerkt concept, na aanleiding van dit onderzoek bevindt zich in de koffie-branche. Wij willen geen condoom zijn—een veilige poort naar het internet. Wij willen liever het kopje koffie zijn dat mensen bij elkaar brengt. De drempel om iemand te vragen een kopje koffie te komen drinken, dat zijn wij. Ons product heeft de intentie mensen met de zelfde interesses, mensen van een tribe, met elkaar te verbinden—zonder het te forceren. De bonen zijn echter nog ongemalen, dat laten we aan de gebruikers over.

</div>
